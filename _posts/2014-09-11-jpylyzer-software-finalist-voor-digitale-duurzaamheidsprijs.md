---
layout: post
title: Jpylyzer software finalist voor digitale duurzaamheidsprijs
tags: [jpeg-2000,JP2,jpylyzer]
---

Vandaag maakte de Britse [*Digital Preservation
Coalition*](http://www.dpconline.org/about) de finalisten bekend die in
de race zijn voor de [*Digital Preservation Awards
2014*](http://www.dpconline.org/advocacy/awards/digital-preservation-awards-2014).
Deze prijs is in 2004 in het leven geroepen om aandacht te vestigen op
initiatieven die een belangrijke bijdrage leveren aan het toegankelijk
houden van digitaal erfgoed.

<!-- more -->

In de categorie [*Research and
Innovation*](http://www.dpconline.org/newsroom/latest-news/1272-dpa-2014-award-researchandinnovation-finalists)
is een op de KB door de afdeling Onderzoek ontwikkelde softwaretool
genomineerd: [*jpylyzer*](http://jpylyzer.openpreservation.org/). Met
*jpylyzer* kun je op een eenvoudige manier controleren of *JP2* (JPEG
2000) beeldbestanden technisch in orde zijn. Binnen de KB wordt de tool
onder meer ingezet bij de kwaliteitscontrole van gedigitaliseerde
boeken, kranten en tijdschriften. *Jpylyzer* wordt ook gebruikt door
diverse internationale collega-instellingen.

*Jpylyzer* is deels ontwikkeld binnen het Europese project
[*SCAPE*](http://www.scape-project.eu/), waarin de KB projectpartner is.
De uiteindelijke winnaars worden op 17 november bekendgemaakt.

Meer informatie over de nominatie van *jpylyzer* is te vinden op de
website van de *Digital Preservation Coalition*:

<http://www.dpconline.org/newsroom/latest-news/1271-dpa-2014finalists>

Het volgende artikel is interessant voor wie meer wil weten over
*jpylyzer*, en waarom we zoâ€™n tool eigenlijk nodig hebben:

[Miljoenen digitale bestanden controleer je niet even met de hand](https://www.kb.nl/organisatie/onderzoek-expertise/onderzoek-digitalisering-en-digitale-duurzaamheid/afgesloten-projecten/jpylyzer-jp2-validator-and-extractor)

Ten slotte is hier de *jpylyzer* homepage:

<http://jpylyzer.openpreservation.org/>
